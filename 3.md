Kao što se Tena i bojala, svi su kasnili. Ana i njezin dečko stigli su prvi, oko petnaest do devet; zatim se u roku od pola sata - kao da su svi samo čekali da netko probije led - okupila cijela ekipa. Nakon što je, izgrlivši i izljubivši svoje prijateljice te se rukujući s njihovim partnerima, primila čestitke od svih novopridošlica te ih sve smjestila za stol na terasi, Tena im krene nabrajati vrste alkoholnih pića koje imaju u ponudi. 
- Najlakše će biti ako dofuramo od svačeg po bocu - predloži joj Matej - i stavimo na stol pa nek si svako uzme što hoće.
- Al zagrijat će se.
- Neće ako ih metnemo u neki od onih frižidera za meso.
- Može.
Rečeno - učinjeno; uskoro su svi gosti imali čaše u rukama te su raspravljali o tome što žele popiti.


i tako


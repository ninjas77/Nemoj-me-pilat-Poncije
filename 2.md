Kad je Tena sišla u prizemlje Barbarići su već bili stigli. Sjedili su na malom kauču u dnevnom boravku i pričali s Matejem koji je nešto petljao u kuhinji preko puta, a kad je Tena stigla oboje su ustali kako bi je pozdravili.
- Ajme, kolko te dugo nisam vidla - joj je Klara zagrlivši ju.
- I meni - odvratila joj Tena. To je bila istina, zaista joj je uvijek bilo drago vidjeti nju; problem je bio u njezinoj goroj polovici.
Filip joj pruži ruku. - Bok, Tena.
- Filipe - ona mu čvrsto uzvrati stisak.
Između njih nikad nije bilo hinjenog prijateljstva, ali niti otvorenog neprijateljstva. On je vrlo dobro znao da je ona najveća prijetnja njegovom braka dok Klara i on još samo hodali, a ona je znala da on to zna; ali njih se dvoje nisu nikad otvoreno svađali. Zapravo nisu nikad ni pričali bez Klarine nazočnosti, međusobno izbjegavanje je bilo obostrano.
Filip je bio za glavu viši od Tene pa je morala zabaciti glavu kako bi mu uzvratila pogled. Imao tamnu kosu ošišanu kratko u vojničkom stilu, velik kukuljast nos i vrlo izraženu čeljust. Na sebi je nosio pamučnu majicu kratkih rukava s nekim natpisom na francuskom i kratke hlače koje mu nisu sezale ni do koljena, dok su mu stopala djelomično pokrivale sandale. Odjećom ne bi puno odudarao od prosječnog turista na godišnjem odmoru da nije oko struka u futroli nosio pištolj. 
Kad ga je prvi put vidjela s pištoljem izvan njegove kuće i radnog vremena, Tena je za to upitala Klaru nadajući se nekom razumnom objašnjenju, ali kad joj je ova rekla da on to tako uvijek nosi, jer nikad ne zna na kakvu budalu može naići, Tena je ostala bez teksta, shrvana činjenicom do koje je mjere Filip utjecao na njezinu najbolju prijateljicu da ova sad odjednom odobrava nošenje oružje u jednoj mirnoj suvremenoj državi. Više joj to nikad nije spominjala; samo se prije svakog susrata s njima pomolila da se ne pojavi ništa što može isprovocirati tog kretena, što god to bilo. Filip je po njoj bio daleko najveća budala na koju je itko ikada mogao nabasati, a sad je upravo ta budala bila i jedina naoružana osoba u skoro svakoj svojoj okolini. Tena se svojim prijateljima koji nisu poznavali Klaru nije ni usudila spomenuti taj apsurd, bilo joj je neugodno pričati o tome da ima takvog čovjeka u svojoj okolini, a kamoli da ga još i poziva na rođendan.
- Što ćete piti? - javi se Matej iz kuhinje 
